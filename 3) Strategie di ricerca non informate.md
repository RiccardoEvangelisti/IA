Il motore di inferenza costruisce lo spazio di ricerca per trovare la soluzione, che può essere immaginato come un albero di ricerca in cui i nodi sono gli stati e i cui rami sono gli operatori.
Un algoritmo di ricera prende come input un problema e restituisce in output una soluzione, espressa come una sequenza di azioni. Tali azioni possono poi essere messe in atto tramite la fase di esecuzione.
Per generare delle sequenze di azioni si parte da uno stato e applicando gli operatori si generano nuovi stati. Questa fase è detta espansione che a partire dallo stato iniziale costituisce l'albero di ricerca. Ad ogni passo però abbiamo la possibilità di scegliere fra più nodi da espandere: è la strategia di ricerca che ci dice ad ogni passo quale stato (rappresentato da una foglia) espandere.